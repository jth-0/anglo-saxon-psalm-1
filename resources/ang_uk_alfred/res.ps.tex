\itId{en}{us}{jhumphrey}{ps}{psa1.title}{
Sealm I
}
\itId{en}{us}{jhumphrey}{ps}{psa1.v1.text}{
Eadig byð se wer þe ne gæð on geþeaht unrihtwisra, ne on þam wege ne stent synfulra, ne on heora wolbærendum setle ne sitt;
}
\itId{en}{us}{jhumphrey}{ps}{psa1.v2.text}{
ac his willa byð on Godes æ, and ymb his æ he byð smeagende dæges and nihtes.
}
\itId{en}{us}{jhumphrey}{ps}{psa1.v3.text}{
Him byð swa þam treowe þe byð aplantod neah wætera rynum, þæt sylð his wæstmas to rihtre tide; and his leaf and his blæda ne fealwiað ne ne seariað. Swa byð þam men þe we ær ymbspræcon: eall him cymð to gode þæt þæt he deð.
}
\itId{en}{us}{jhumphrey}{ps}{psa1.v4.text}{
Ac þa unrihtwisan ne beoð na swylce, ne him eac swa ne limpð; ac hi beoð duste gelicran þonne hit wind toblæwð.
}
\itId{en}{us}{jhumphrey}{ps}{psa1.v5.text}{
Þy ne arisað þa unrihtwisan on Domesdæg, ne þa synfullan ne beoð on geþeahte þæra rihtwisena,
}
\itId{en}{us}{jhumphrey}{ps}{psa1.v6.text}{
for þam God wat hwylce weg þa rihtwisan geearnedon, ac þa unrihtwisan cumað to witum.
}
